---
title: "Un viaggio dalla postura, fino al territorio?"
description: "Cambiare postura, cambiare punto di vista. La salute, il corpo, lo stile di vita e l’ambiente."
slug: "prologo-pc-gdc"
color: "neutro"
---

# Un viaggio dalla postura, fino al territorio?

Buongiorno.

Non conosco la tua storia, ma se sei qui posso intuire alcune possibilità.  
Potrei scommetterci una birra — o forse un bicchiere di vino — anche se oggi l’alcol non è più così in voga come ai tempi di Dioniso.  
Meglio restare sobri. E provare a capire **perché sei qui**.

Forse:

- hai un dolore da risolvere o una patologia  
- vuoi fare un percorso per la salute  
- cerchi esercizi da fare alla scrivania  
- pensi che, se l’igiene dentale salva i denti, sarebbe utile imparare un’igiene posturale per salvare le articolazioni  
- vuoi capire meglio la postura, la fisiologia, il corpo e la guarigione  
- hai iniziato a sospettare che certe cose che ti dice il massaggiatore shiatsu non siano solo fanfalucche  
- ti sei chiesto cosa significhi davvero dire che corpo e mente sono un tutt’uno  
- hai scoperto che lo stile di vita influenza profondamente la fisiologia  
- hai intuito che salute, lavoro e formazione sono legati tra loro  
- o forse ti stai interrogando su intelligenza, coscienza, apprendimento, tecnologie interiori ed esteriori

Se, leggendo queste righe, ti sono venute un po’ di vertigini — e sei sospeso tra la voglia di chiudere il libro e la curiosità di capire dove si va a parare — allora siamo pronti.

È così che iniziano tutte le storie.

Joseph Campbell lo chiamava **il viaggio dell’eroe**.  
Altri lo raccontano attraverso i cicli della natura, delle stagioni, dell’anno.  
C’è sempre un inizio, una trasformazione e una fine.  
O, se preferisci, una primavera, un’estate, un autunno e un inverno.

Questo è il viaggio che ci accomuna.  
Poi ognuno ha la sua storia.

E ogni storia, quando viene raccontata, arricchisce quella degli altri.
